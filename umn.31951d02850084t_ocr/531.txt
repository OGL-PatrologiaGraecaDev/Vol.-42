1055

Deum quem coluit,et abeo perﬁciendus excipietur
ab Angelis sanctis,incorruptibile corpus in ﬁne sm-
culi non ad pmnam, sed ad gloriam recepturus. In
hac quippe imaginetunc perfecta erit Dei similitudo
quando Dei perfecta erit visio.De qua dicit apostolus
Paulus : Videmus nunc per speculum in aenigmate,
tunc autem facie ad faciem (1 Cor.x1u,12).ltem dicit,
Nos autem revelata facie gloriam Domini speculantes,
in eamdem imaginem transformamur de gloria in
gloriam,tanquam a Domini spiritu (II Cor.m,18): hoc
est quod ﬁt de die in diem bene proﬁcientibus.
CAPUT XVIII. 24. Sententia Joannis an intelli-
genda defutura nostrasimilitudine cum Filio Dei ipsa
etiam immortalitate corporis.Apostolus autem Joan-
neszDilectissimi, inquit, nuncﬁlii Dei sumus, et non-
dum apparuit, quid erimus : scimus autem quia cum
apparuerit, similesei erimus, quoniamvidebimuseum
sicuti est (Ι Joan. III, 2). Hinc apparet tunc in ista
imagine Dei ﬁeri ejus plenam similitudinem,quando
ejus plenam perceperit visionem.Quanquam possit
hoc a Joanne apostolo etiam de immortalitate cor-
poris dictum videri.Et in hac quippe similes erimus
Deo, sed tantummodo Filio,quia solus in Trinitate
corpus accepit, in quo mortuus resurrexit,atque id
ad superna pervexit. Nam dicitur etiam ista imago
Filii Dei,in qua sicut ille immortale corpus habebi-
mus, conformes facti in hac parte,non Patris ima-
ginis aut Spiritus sancti,sed tantummodo Filii,quia
de hoc solo legitur, et ﬁde sanissima ¹ accipitur,
Verbum caro factum est (Joan. ι, 14). Propter quod
Apostolus : Quos ante, inquit, pra'scivit et praedesti-
navit con/armes ﬁeri imaginis Filii sui,ut sit ipse pri-
mogenitus in multis fratribus (Rom. vm, 29).Primo-
genitus utique a mortuis secundum eumdem aposto-
lum (Coloss.1,18),qua morte seminata est caro ejus
in contumelia,resurrexit in gloria. Secundum hanc
imaginem Filii,cui perimmortalitatem conformamur
in corpore,etiam illud agimus quod dicit idem apo-
stolus, Sicut portavimus imaginem terreni, portemus
et imaginem ejus qui de caelo est (Ι Gor. xv, 43, 49) :
ut scilicet qui secundum Adam mortales fuimus,se-
cundum Christum immortales nos futuros,ﬁde vera
et spe certa ﬁrmaque teneamus.Sic enim nunc eam-
dem imaginem portare possumus,nondum in visio-
ne, sed in ﬁde; nondum in re, sed in ipse.De cor-
poris quippe resurrectione tunc loquebatur Aposto-
lus, cum haec diceret.
CAPUT XIX. — 25. Joannes potius intelligendus de
perfecta nostra similitudine cum Trinitate in vita aeter-
na.Sapientia perfecta in. beatitudine.At vero illa imago,
de qua dictum est, Faciamus hominem ad imaginem
et similitudinem nostram (Gen.1,26) : quia non dictum
est,Ad meam,vel,Ad tuamzad imaginem Trinitatis
factum hominem credimus,et quanta potuimus iu-
vestigatione comprehendimus. Et ideo secundum
hanc potius et illud intelligendum est quod ait apo-
stolus Joannes,Similes ei erimus, quoniam videbimus
cum siculi est : quia et de illo dixit, de quo dixerat
ί Sic Am. et Mss. At Er. et Lov., sanctissima.
³ Mss" repetendo, sermonemque finiens.
