321

lunam colere atque adorare praeceptum sit. Vester
ergo potius error Paganismo similis est; quandoqui-
dem nec Christum colitis,sed Christi nomine nescio
quid, quod vobis mentiendo ﬁnxistis,et deos vel in
isto conspicuo cmlo visibiles, vel alios inn umerabi-
les commentitios adoratis. Quibus phantasmatibus
quasi vanis atque inanibus simulacris, non aedicu-
las fabricastis, sed corda vestra templa fecistis.
CAPUT XI. — Exigis a me ut ostendam quaenam
scripserit de Christo Moyses.Jam quidem superius
multa demonstrata sunt; quis possit omnia de-
monstrare ?Prassertim,quia si quaedam commemo-
rem, paratus videtur iste perversus, vel in alium
sensum ea conari pervertere; vel si fuerit evidentia
clarioris veritatis oppressus,dicere se illa tanquam
de mari salso suavem piscem capere : nec ideo se ad
totam Scripturam Moyseos,velut ad aquam marinam
bibendam cogi oportere. Quapropter sufficere arbi-
tror huic operi,ut ea ipsa quae reprehendenda decer-
psit'de Scriptura legis Hebrmorum,ad Christum prae-
dicandum pertinere,si recte intelligantur,ostendam:
ex quo satis appareat multo magis castera,vel statim
pronuntiata, vel diligenter ac veraciter perscrutata,
christianae fidei convenire; si ea qua deridenda atque
damnanda objicit inimicus, eis ipsis convincatur
christiana veritate damnandus. Quapropter,o plene
omni fallacia, cum Dominus in Evangelio dixerit, Si
crederetis Moysi, crederetis et mihi ,· de me enim ille
scripsit (Joan. v, 46); nihil est quod te in ingenti
aestu positum ﬁngas, et cogi videaris in alterum e
duobus,ut aut falsum pronunties capitulum hoc,aut
mendacem Jesum. Sicut enim hoc capitulum verum
est, ita et verax est J esus. Rectius visum est, inquit,
scriptoribus ascribere fatsitatem,quam veritatis auctori
mendacium.ltane tu Christum credis veritatis aucto-
rem, quem przedicas carnis, et mortis, et vulnerum,
et cicatricum simulatorem? Volo mihi ostendas,un-
de auctorem veritatis didiceris Cristum,si eis,qui de
illo scripserunt,quorum auctoritas recenti memoria
commendata atque ﬁrmatain posteros emanavit,au-
des ascribere falsitatem.Non enim vidisti Christum,
aut quemadmodum cum Apostolis, locutus est te-
cum,aut de ccelo te,sicutSaulum,vocavit(Act.Ix,3-7).
Quid de illo sentire, quid credere possumus, nisi
quod Scriptura testatur? Porro si mendax est Evan-
gelium disseminatum etnotum omnibus gentibus,et
ab initio praedicationis nominis Christi in Ecclesiis
omnibus in tanto sanctitatis culmine collocatum ;
qua: scriptura proferri potest, cui de Christo fides
habenda sit? Quid poteris proferre scriptum, quod
non ille qui hoc non vult credere, dicat esse confi-
ctum, si tanta Evangelii notitia venit in dubium ?
CAPUT XII.— Deinde subiungis,ipsum te audisse
dicentem, fures fuisse et latrones omnes qui vene-
runt ante se (Joan.x, 8). Unde illum audisti hoc di-
centem,nisi ex Evangelio? At si hoc, quod ita credis
ex Evangelio, ut tanquam ex ore Domini audisse te
dicas,alius falsum esse contendat,atque hoc dixisse
ι Am. et Mss" secerpit.
t5 in Joannem.
45 in Joannem.
