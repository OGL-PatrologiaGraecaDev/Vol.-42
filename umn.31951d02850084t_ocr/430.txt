853

quis fiebant cum Lex daretur in monte (Exod. XIX,
16). Ad hoc enim illarum rerum corporalis exstitit
Species, ut aliquid significaret atque praateriret.
CAPUT VII. — 12. Dubitatio de apparitionibus di-
vinis. Propter has ergo corporales formas, quae ad
eum significandum, et sicut humanis sensibus
oportebat demonstrandum temporaliter exstiterunt,
missus dicitur etiam Spiritus sanctus : non tamen
minor Patre dictus est,sicut Filius propter lormam
servi; quia illa forma servi inhaesit ad unitatem
personae, illas vero species corporales ad demons-
trandum quod opus fuit ad tempus apparuerunt,
et esse postea destiterunt. Cur ergo non et Pater
dicitur missus per illas species corporales, ignem
rubi, et columnam nubis vel ignis, et fulgura in
monte, et si qua talia tunc apparuerunt, cum eum
coram locutum Patribus,teste Scriptura didicimus,
si per illos creaturas modos et formas corporaliter
expressas et humanis aspectibus praesentatas ipse
demoustrabatur‘? Si autem Filius per ea demons—
trabatur, cur tanto post dicitur missus, cum ex le-
mina factus est, sicut Apostolus dicit, Cum autem
venit plenitudo temporis, misit Deus Filium suum
factum ea: muliere (Galat. 1v, 4) : quandoquidem et
antea mittebatur, cum per illas creaturae mutabi-
les formas Patribus apparebat? Aut sinon recte
posset dici missus, nisi cum Verbum caro factum
est ;cur missus dicitur Spiritus sanctus,cujus nulla
talis incorporatio facta est? Si vero per illa visibi-
lia quae in Lege et PrOphetis commendantur, nec
Pater,nec Filius, sed Spiritus sanctus 1 ostendeba-
tur; cur etiam ipse nunc dicitur missus, cum illis
modis et antea mitteretur?
l3. In hujus perplexitate quaestionis, adjuvante
Domino primum quaerendum est,utrum Pater,an Fi-
lius, an Spiritus sanctus; an aliquando Pater, ali-
quando Filius,aliquando Spiritus sanctus; an sine
ulla distinctione personarum,sicutdiciturDeus unus
et sulus,id est, ipsa Trinitas per illas creaturae for-
mas Patribus apparuerit. Deinde, quodlibet horum
inventum visumve fuerit,utrum ad hoc opus tantum-
modo creatura formata sit, in qua Deus, sicut tunc
oportuisse judicavit, humanis ostenderetur aspecti-
bus: an Angeli,qui jam erant,ita mittebantur,ut ex
personaDei loquerentur assumeutes corporalem spe‘
ciem de creatura corporea, in usum ministerii sui,
sicut cuique opus esset;autipsum corpus suum cui
non subduntur,sed subditum regunt,in species quas
vellent accommodatas atque aptas actionibus suis
mutantes atque vertentes secundum attributam sibi
a Creatore potentiam. Postremo videbimus id quod
quaerere institueramus,utrum Filius et Spiritus sau-
ctus et antea mittebantur; et, si mittebantur, quid
inter illam missionem,et eam quam in Evangelio le-
gimus,distet : an missus non sit aliquis eorum,nisi
cum vel Filius factus esset ex Maria virgine,vel cum
Spiritus sanctus vnsibili specie sive in columba,sive
in igneis linguis apparuit (a).
ι Sola fere editio Lov., nec Spiritus sanctus.
(α) Vide intra, tib. 3, cap. 1. n. ι.
