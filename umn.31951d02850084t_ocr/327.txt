
647
riat, sicut de isto Cretensi ait, Dixit quidam ea: ipsis
proprius eorum prophrla, Cretenses semper mendaces
(Tit. ι, 12) : non ergo Judaeorum preprius, sed
Cretensium ; quod utique ad hoc dictum est,ne Dei
propheta putaretur. Et in Actibus Apostolorum cum
loqueretur Atheniensibus, ait de Deo : In illo enim
vivimus, et movemur, et sumus : sicut et quidam se-
cundum vos dixerunt (Act. xvn, 28).
14. Sed Apostolis, inquit, Dominus noster interro-
gantibus de Iudaeorum Prophetis quid sentiri deberet,
qui deadventu ejus aliquid cecinisse in praeteritum puta-
bantur,commotus talia eos etiam nunc scntire,respon-
dit : Dimisistis‘vivum qui ante vos est, et de mortuis
fabulamini.Quid mirum(quandoquidem hoc testimo-
nium de scripturis nescio quibus apocryphis protu-
lit), si de Prophetis Dei talia confinxerunt haeretici,
qui easdem litteras non accipiunt? Nam in Evange-
lio Dominus, quod non est apocryphum, sed in luce
veritatis’ omnibus notum,etiam post resurrectionem
discipulis in itinere comitatus, incipiens a Moyse,
per omnes Prophetas,baec de se,quea facta fuerant,
praedicta monstravit (Luc. xxxv, 27).
15. De ipso, inquit, iterum arguit, ubi dieit:«Multi
mihi dicent in illa die: Domive, in nomine tuo daemo-
nia ejecimus,et in nomine tuo prophetavimus,et in no-
mine tuo virtutes multas fecimus. Et tunc dicam illis :
Recedite a me, quoniam nunquam vos scivi, quia ope-
rati estis iniquitatem » (Matth. v11, 22, 23). Absit ut
ista de Pr0phetis sanctis, in quibus erat Moyses et
caeteri, Dominus dixerit : sed dictum est de iis qui
post ejus Evangelium praedicatum, in ejus nomine
sibi loqui videntur, nescientes quid loquantur; in
quibus et iste sibi locum periturus invenit.
16. Illud quoque ait dixisse Dominum :Ego sum
janua ovium : omnes alii quotquot ante me venerunt,
fures sunt et latrones.Non autem ita scriptum est: sed
ita, Omnes quotquot venerunt, fures sunt et latrones
(Joan. x, 8). Venisse quippe hoc loco intelligi voluit
eos qui missi non fuissent: quos arguit etiam Jere-
mias, dicens, Haec dicit Dominus de Prophetis qui
prophetant in nomine meo,et ego non misi eos (Jerem.
xxv, 15). Illi autem quos insanus iste blasphemat, ε
Domino missi sunt, non sponte venerunt. Quos
et Dominus per parabolam quidem, sed aper-
tissima significatione declarat, ubi dicit: Aliam
parabolam audite. Homo erat paterfamilias, qui plan-
tavit vineam, et sepem circumdedit ei, et fodit in ea
torcular,et aediﬁcavit turrim, et locavit eam agricolis,
et peregre profectus est. Cum autem tempus fructuum
appropinquasset,misit servos suos ad agricolas,ut acci-
perent fructus ej us.Et agricolae apprehensis servis ejus,
alium cecider unt,alium occiderunt, al ium vero lapida-
verunt. Iterum misit alios servos plures prioribus, et
fecerunt illis similiter. Novissime autem misit ad eos
ﬁlium suum,dicens : Verebantur ﬁlium meum.Agrieolée
autem videntes ﬁlium, dixerunt intra se : Hic est haeres,
venite,occidamus eum,et habebimus hereditatem ejus.
Et apprehensum ejeeerunt eum foras extra vineam, et
ι Plures Msa, sed duce veritatis.
ί In Mss, fugietis judicium gehennae.
