249
250

excellentia canonica: auctoritatis Veteris et Novi Te-
stameoti, qua Apostolorum confirmata temporibus
per successiones episcoporum et propagationes Ec-
clesiarum, tanquam in sede quadam sublimiter con-
stituta est,cui serviat omnis fidelis et pius intellectus.
lbi si quid velut absurdum moverit,non licet dicere,
Auctor hujus libri non tenuit veritatem: sed,aut co'
dex mendosus est, aut interpres erravit, aut tu non
intelligis.ln opusculis autem posteriorum,quae libris
innumerabilibus continentur,sed nullo modo illis sa‘
cratissimae cauonicarum Scripturarum excellentia
coaequantur,etiam in quibuscunque eorum invenitur
eadem veritas, longe tamen est impar auctoritas.
Itaquein eis, si qua forte propterea dissonare putan-
tur a vero, quia non ut dicta sunt intelliguntur, ta-
men liberum ibi habet lector auditorve judicium,
quo vel approbet quod placuerit, vel improbet quod
offenderit: et ideo cuncta ejusmodi nisi vel certa ra-
tione,vel ex illa canonica auctoritate defenduntur ut
demonstretur sive omnino ita esse, sive fieri potuisse
quod vel disputatum ibi est, vel narratum; si cui dis-
plicuerit, aut credere noluerit, non reprehenditur.
In illa vero canonica eminentia sacrarum Litterarum ,
etiamsi unus propheta, seu apostolus, aut evange-
lista aliquid in suis Litteris posuisse ipsa canonis
conﬁrmatione declaratur,non licet dubitare quod ve-
rum sit: alioquin nulla erit pagina, qua humana
imperitiae regatur infirmitas, si Librorum canonico-
rum saluberrima auctoritas, aut contempta penitus
aboletur, aut interminata confunditur.
CAPUT Vl. — Quapropter quisquis es,que,m velut
repugnantia ista moverunt,quod alibi scriptum est,
Filium Dei ex semine David, alibi autem, Et si nove.
ramus Christum secundum carnem, sed iam nunc non
novimus: et si non utrumque ex unius Apostoli Lit-
teris proferretur, sed unum eorum Paulus dixisset,
alterum Petrus, aut Isaias, aut alius quisquam Apo-
smlorum, sive Prophetarum; quia ita sibi omnia in
canonica auctoritate concordant,ut tanquam uno ore
dicta,justissima et prudentissima pietate credantur,
et serenissimointellectu inveniantur,et solertissima
diligentia demonstrantur; non liceret de alterutro
dubitare. Proinde, quia ex apostoli Pauli canonicis,
id est, vere Pauli Epistolis,utrumque profertur, et
non possumus dicere, aut mendosum esse codicem,
omnes enim latini emendati sic habent; aut inter-
pretem errasse, omnes enim graeci emendati sic ha-
bent: restat ut tu non intelligas, a me autem ratio
ﬂagitetur, quomodo neutrum ab altero dissonet,sed
in eadem sanie ﬁdei regula utrumque concordet. Si
enim tu quoque pie quaereres, posses invenire quo-
modo ista perscrutata dilucescant.
CAPUT VII.-—Nam quod Filius Dei ex semine David
homo factus est,necidem apostolus unoloco dicit,et
alia sanctaScripturas apertissimepraedicant.Quod ve-
ro dicitJZt si noveramusChristum secundum,carnem sed
jam nuncnon novimus; eaipsa circumstantia Scriptu-
ra: loci ejus satis ostendit quid loquatur Apostolus.
Suo quippe more vitam nostram futuram, quaejam in
¹ Aliquot Mam, carnalis.
