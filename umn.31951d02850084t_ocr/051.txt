
9ι DE UTILITATE CItEDENDI, S. AUGUSTINI LIBER UNUS. 92
dicat? qum] continentia usque ad tenuissimum vic-
tum panis et aquae, ct non quotidiana solum, sed
etiam per contextos plures dies perpetuatajejunia;
quod castitas usque ad conjugii prolisque contemp-
tum, quod patientia usque ad cruces ﬂammasque
neglectas,quod liberalitas usque ad patrimonia di-
stributa pauperibus, quod denique totius huius
mundi aspernatio usque ad desiderium mortis in-
tenditur? Pauci hzoc faciunt, pauciores bene pru-
denterque faciunt : sed populi probant, populi au-
diunt, populi favent, diligunt postremo populi:
populi suam imbecillitatem, quod ista non possunt,
nec sine provectu mentis in Deum, nec sine quibus-
dam scintillis virtutis, accusant. Hoc factum est
divina providentia per prophetarum vaticinia, per
humanitatem doctrinamque Christi, per Apostolo-
rum itinera, per martyrum contumelias, cruces,
sanguinem, mortes, per sanctorum praedicabilem
vitam, atque in his universis digna rebus tantis
atque virtutibus pro temporum opportunitate mi-
racula. Cum igitur tantum auxilium Dei, tantum
profectum fructumque videamus, dubitabimus nos
ejus Ecclesia: condere gremio, quae usque ad con-
fessionem generis humani ab apostolica Sede per
successiones episcoporum, frustra haereticis cir-
cumlatrantibus, et partim plebis ipsius judicio,
partim conciliorum gravitate, partim etiam mira-
culorum majestate damnatis, culmen auctoritatis
obtinuit ¹ ? Cui nolle primas dare, vel summae pro-
fecto impietatis est, vel praecipitis arrogantiae. Nam
si nulla certa ad sapientiam salutemque animis
via est, nisi cum eos rationi praecolit ﬁdes; quid
est aliud ingratum esse opi atque auxilio divino,
quam tanto labore ² praedictas auctoritati velle re-
sistere? Et si unaquaeque disciplina, quanquam
vilis et facilis, ut percipi possit, doctorem aut ma-
gistrum requirit; quid temerariae superbire plenius,
quam divinorum sacramentorum libros, et ab in-
terpretibus suis nolle cognoscere, et incognitos
velle damnare ‘?
CAPUT XVIII. —— 36. Conclusio per exhortationem.
Persica fabella. Quamobrem, si quid te vel ratio,
vel oratio nostra commovit, et si veram, ut credo,
curam tui geris; velim me audias, et bonis prae-
ceptoribus catholica Christianitatis te pia fide, ala-
cri spe, simplici charitate committas : Deumque
ipsum, cujus unius et bonitate facti sumus, et jus-
titia pcenas luimus, et clementia liberamur, orare
non cesses. Ita tibi neque praecepta et disputatio-
nes doctissimorum hominum et vere Christianorum,
neque libri, neque serena: ipsae cogitationes defue-
rint quibus facile quod quaeris invenias. Nam istos
verbosos et miseros (quid enim aliud mitius dixe-
rim ?) penitus desere: qui dum nimis quaerunt
unde sit malum, nihil reperiunt nisi malum. In
ι Editio Er. cum aliquot Mss., damnantis columen au-
ctoritatis obtinuit.
³ Forte, robore.
(α) 1 Retract. cap. 14, n. 6.
