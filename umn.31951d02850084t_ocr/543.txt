1079

gitetur,id est, sine voce, sine vocis cogitatione, quae
profecto alicujus lingua est, sic‘ in corde dicatur. Ac
per hoc etiam si concedamus, ne dc controversia
vocabuli laborare videamur, jam vocandum esse ver-
bum quiddam illud mentis nostras quod de nostra
scientia formari potest, etiam priusquam formatum
sit, quiajam, ut ita dicam, formabile est; quis non
videat,quanta hic sit dissimilitudo abillo Dei Verbo,
quod in forma Dei sic est, ut non antea fuerit forma-
bile priusquam formatum, nec aliquando esse possit
informe,sed sit forma simplex et simpliciter aequalis
ei de quo est, et cui mirabiliter coaeterna est.
CAPUT XVI. — Verbum nostrum, etiam cum simi-
les Deo erimus, numquam Verbo divino coaequandum.
Quapropter ita dicitur illud Dei Verbum, ut Dei co-
gitatio non dicatur, ne aliquid esse quasi volubile
credatur in Deo, quod nunc accipiat, nunc recipiat
formam, ut verbum sit, eamque possit amittere, at-
que informiter quodam modo volutari. Bene quippe
noverat verba, et vim cogitationis inspexerat locutor
egregius, qui dixit in carnime,
Secumque volutat
Eventus belli varios:
(Virgil. JEneid. lib. Io, 159, I60).
id est cogitat.Non ergo ille Dei Filius cogitatio Dei:
sed Verbum Dei dicitur. Cogitatio quippe nostra per-
veniens adid quod scimus, atque inde formata ver-
bum nostrum verum est. Et ideo Verbum Dei sine
cogitatione Dei debet intelligi, ut forma ipsa sim-
plex intelligatur, non habens aliquid formabile
quod esse etiam possit informe. Dicuntur quidem
etiam in Scripuris sanctis cogitationes Dei; sed eo
locutionis modo, quo ibi et oblivio Dei dicitur,
quae utique ad preprietatem in Deo nulla est.
26. Quamobrem cum tanta sit nunc in isto aenig-
mate dissimilitudo Dei et Verbi Dei, in qua tamen
nonnulla similitudo comperta est; illud quoque fa-
tendum est quod etiam cum similes ei erimus,
quando videbimus eum sicuti est (Ι Joan. III, 2)
(quod utique qui dixit, hanc procul dubio quas
nunc est dissimillitudinem attendit), nec tunc
natura illi erimus aequales. Semper enim na-
tura minor est faciente, quas facta est. Et tunc
quidem verbum nostrum non erit falsum, quia ne-
que mentiemur, neque fallamur: fortassis etiam
volubiles non erunt nostra: cogitationes ab aliis in
alia2 euntes atque redeuntes, sed omnem scientiam
nostram uno simul conspectu videbimus: tamen
cum et hoc fuerit, si et hoc fuerit, formata erit
creatura quas formabilis fuit, ut nihiljam desit ejus
formai, ad quam pervenire deberet: sed tamen coae-
quanda non erit illi simplicitati, ubi non formabile
aliquid formatum vel reformatum est, sed forma;
neque informis, neque formata, ipsa ibi aeterna est
immutabilisque substantia.
CAPUT XVII. — 27. Quomodo Spiritus sanctus di-
catur charitas, et an solus. Spiritum sanctum in Scri-
pturis proprie nuncupatum esse vocabulo Charitotis. Sa-
tis de Patre et Filio, quantum per hoc speculum at-
¹ Ita Mss. At editi, si.
³ Editi, in alios. Melius Mam, in alia.
