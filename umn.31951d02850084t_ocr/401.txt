795

stantiae ; tanquam si dicamus, Petra et aqua unum
sunt, volentes per petram signiﬁcare Cristum; per
aquam,Spiritum sanctum : quis dubitat petram et
aquam diversas esse naturas? Sed quia Christus et
Spiritus sanctus unius sunt ejusdemque naturae; ideo
cum dicitur Petra et aqua unum sunt; ex ea parte
recte accipi potest,qua ista durae res quarum est di-
versa natura,aliarum quoque signa sunt rerum qua-
rum est una natura.Tria itaque novimus de corpore
Domini exisse,cum penderet in ligno :primo,spiri-
tum ; unde scriptum est, Et inclinato capite tradidit
spiritum; deinde,quando latus ejus lancea perfora-
tum eet, sanguinem et aquam (Joan. χιχ, 30, 34).
Qua: tria si per se ipsa intueamur, diversas habent
singula quisque substantias; ac per hoc non sunt
unum.Si vero ea,quze his signiﬁcata sunt, velimus
inquirere,non absurde occurrit ipsa Trinitas, qui
unus, solus, verus, summus est Deus, Pater et Fi-
lius et Spiritus sanctus,de quibus verissimo dici ρο·
tuit, Tres sunt testes, et tres unum sunt : ut nomine
spiritus significatum accipiamus Deum Patrem: de
ipso quippe adorando loquebatur Dominus,ubi ait,
Spiritus est Deus (Id. iv, 24). Nomine autem sangui-
ris Filium : quia, Verbum caro factumestUd. 1, 14).
Et nomine aquae Spiritum sanctum: cum enim de
aqua loquereturJesus,quam daturuserat sitientibus,
ait evangelista, Hoc autem dixit de Spiritu,quem ac-
cepturi erant credentes in eum (Id. vn, 39). Testes
vero esse Patrem et Filium et Spiritum sanctum,
quis Evangelio credit,et dubitat, dicente Filio, Ego
sum qui testimonium perhibeo de me : et testimonium
perhibet de me,qui misit mc,Pater (Id. VIII, 18) ‘t Ubi
etsi non est commemoratus Spiritus sanctus,non ta-
men intelligitur separatus. Sed nec de ipso alibi ta-
cuit,eu mque testem satis aperteque monstravit.Nam
cum illum promitteret,ait :Ipsetestimonium perhihebit
de me. Hi sunt. tres testes : et tres unum sunt (Id. xv,
26), quia unius substantiae sunt.Quod autem signa
quibus significati sunt,de corpore Domini exierunt,
ﬂguraverunt Ecclesiam praedicantem Trinitatis unam
eamdemque naturam : quoniam hi tres qui trino mo-
do signiﬁcati sunt, unum sunt; Ecclesia vero eos
praedicans,corpus est Christi.Si ergo tres resquibus
signiﬁcati sunt, ex corpore Domini exierunt: sicut
ex corpore Domini sonuit,ut baptizarentur gentes in
nomine Patris et Filiis ct Spiritussancti (Matth. xxvm,
19). In nomine;non, In nominibus: hi enim tres
unum sunt, et hi tres unus est Deus. Si quo autem
alio modo tanti sacramenti ista profunditas,qua2 in
Epistola Joannis legitur, exponi et intelligi potest
secundum catholicam ﬁdem,qute nec confundit nec
separat Trinitatem, nec abnuit tres personas, nec
diversas credit esse substantias,nulla ratione respu-
endum est. Quod enim ad exercendas mentes ﬁde-
lium in Scripturis sanctis obscure ponitur, gratu-
landum est, si multis modis, non tamen insipien-
ter exponitur. ’
CAPUT XXIII. - 1. Quid est autem quod po-
scis ut astruam, Si pater et Filius et Spiritus san-
