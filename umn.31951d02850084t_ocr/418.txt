
829
forma Dei idem ipse sit Filius unigenitus Dei Patris,
in forma Dei aequalis Patri, in forma servi mediator
Dei et hominum homo Christus Jesus ; quis non in-
telligat quodin forma Dei etiam ipse se ipso major
est, in forma autem servi etiam se ipso minor est?
Non itaque immerito Scriptura utrumque dicit, et
aequalem Patri Filium,et Patrem majorem Filio. ll-
lud enim prOpter formam Dei, hoc autem propter
formam servi,sine ulla confusione intelligitur. Ethaac
nobis regula per omnes sacras Scripturas dissolvendae
hujus questionis, ex uno capitulo Epistolas Pauli
apostoli promitur, ubi manifestius ista distinctio
commendatur. Ait enim : Qui cum in [arma Dei esset,
non rapinam‘arbitratus est esse aequalis Deo; sed se-
metipsum exinanivit, forman servi accipiens, in simi-
litudinem hominum jactus, et habitu inventus ut ho-
mo (Philipp. ιι, 6, 7). Est ergo Dei Filius Deo Patri
natura aqualis, habitu minor. ln forma enim servi
quam accepit. minor est Patre : in forma autem Dei
in qua erat etiam antequam hanc accedisset, aequa-
lis est Patri. In forma Dei, Verbum per quod facta
sunt omnia (Joan. 1, 3); in forma autem servi fac-
tus ex muliere, factus sub Lege, ut eos quisub Le-
ge erant, redimeret (Galat. 1v, 4, 5). Proinde in
forma Dei fecit hominem: in forma serv: factus est
homo. Nam si Pater tantum sine Filio fecisset ho-
minem, non scriptum esset, Faciamus hominem ad
imaginem et similitudinem nostram (Gen. 1, 26). Ergo
quia forma Dei accepit formam servi, utrumque
Deus et utrumque homo : sed utrumque Deus pro-
pter accipientem Deum, utrumque autem homo
propter acceptum hominem neque enim illa sus-
ceptione alterum eorum in alterum conversum at-
que mutatum est : nec divinitas quippe in creaturam
mutata est, ut desisteret esse divinitas; nec creatura
in divinitatem, ut desisteret esse creatura.
CAPUT Vlll. - 15. Scripturas de subjectione Filii
sub Patre perperam intellectas explicat. Regnum Patri
non sic tradet Christus, ut adimat sibi. Contemplatio
promissa ﬁnis omnium actionum. Spiritus sanctus ad
beatudinem nostram sufﬁcit perindeac Pater, Illud au
tem quod dicit Apostolus, Cum autem ei omnia sub-
jecta fuerint, tunc et ipse Filius subjectus erilei qui illi
subjecit omnia; aut ideo dictum est,ne quisquam pu-
taret habitum Christi, qui ex humana creatura sus-
ceptus est, conversum iri postea in ipsam divinita-
tem,vel, ut certius eXpresserim, deitatem, quas non
est creatura, sed est unitas Trinitatis incorporea
et incommutabilis et sibimet consubstantialis et
coaeterna natura. Aut si quisquam contendit, ut
aliqui senserunt, ita dictum, Et ipse Filius subjec-
tus erit ei qui illi subjeccit omnia, ut ipsam subjec-
tionem, commutationem et conversionem credat
futuram creaturae in ipsam substantiam vel essen-
tiam Creatoris, id est, ut quaa fuerat substantia
creaturas, tiat substantia Creatoris; certe vel hoc
concedit, quod non habet ullam dubitationem, non-
dum hoc fuisse factum eum Dominus diceret, Pa-
ter major me est. Dixit enim hoc non solum ante-
quam ascendisset in oculum, verum etiam ante-
quam passus resurrexi‘saet a mortuis. Illi autem qui
ι Sic Mss. Editi autem, curiosos.
