535

Augustinus episcopus Ecclesiae catholicae Hippo-
neregiensis, his in ecclesia coram populo Gestis
subscripsi.
LIBER SECUNDUS.
ACTA SECUNDE DIE].
CAPUT PRIMUM. —Cum ventum esset ad diem
praestitutum, id est, ad pridie iduum decembrium,
res sic agi cmpit in ecclesia Pacis. Aucusrmus epis-
copus Ecclesiae catholica: Hippone regiensium regio-
num dixit : Pridem cum sermonem haberemus, di-
lationem te petiisse meministi, cum ad ea qua in-
terrogaveram in praesenti respondere non posses.
Si ergo tam lato temporis spatio, post diem scili-
cet quintum aliquid excogitasti, responde. Hoc
enim tunc interrogaveram: Si Deo nocere nihil po-
terat, quare bellum gessit cum gente quam dicitis
tenebrarum, in quo bello natura: daemonum mis-
ceret substantiam suam, qua: hoc est quod ipse,
sicut jam interrogatus dixisti? Si autem nocere ei
poterat, non incorruptibilem Deum colitis, qualem
veritas et apostolica doctrina testatur.
Feux dixit: Ex quo a Sanctitate tua recessi, ut ad
diem constitutum reversus essem, ut responderem
tuae interrogationi, quazcumque velles interrogare,
ventum estad diem: et quia nullam scripturam
inter manus habui, quia non mihi sunt redditze un-
de me instruere possem ; nullus enim ad certamen
, exit, nisi prius munitus ί fuerit, et nullus litigator
potest sine suis chartis litigare; similiter et ego
sine mea scriptura respondere non possum.
Auo. dixit: Istam tergiversationem tanto dierum
spatio excogitasti, quae te in causa perdita et errore
sacrilego quid respondeas non habentem adjuvare
nihil poterit. Notum est enim omnibus qui aderant,
quos etiam nunc adesse video,te dierum tantum dila-
tionem petiisse:debuisse autem petere etiam codices,
quando dilationem petiisti, sibiste putabas instrui
posse ad respondendum; quod non fecisti. Novi te
petiisse codices, non quidem adinstructionem ins-
piciendas, verum hoc longe antequam peteres di-
lationem : cum vero dilationem petiisti, codicum
tibi reddendorum etinspiciendorum, ut esse posses
instructior, nullam fecisti mentionem.
FEL. dixit: Modo peto codices, reddantur mihi, et
venio ad certamen post biduum; et si victus fuero,
quod deliberaveris, subeo.
Avo. dixit: Rudem te in ista scelerata secta non
esse puto,quod et fateris. Non te autem habere quod
respondeas, et si tu non fatearis, omnis homojam vi-
det. Sed quia codices tuos repetis, qui sub sigillo
publico custodiuntur, quibus inspectis dicis te ins-
tructum venire posse post biduum; illud quod jam
constat, objectis quaestionibus te respondere non
potuisse recole. ³
ι Am. et Mss, militatus.
