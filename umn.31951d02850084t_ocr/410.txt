813
814

lii et Spiritus sancti in sua natura atque substantia
mortalibus oculis invisibilem dico. Eam vero se in
formas visibiles vertere, absit ut dicam,quia et im-
mutabilem dico. Restat ergo ut aspectibus huma-
nis quando se ostendit ut voluit, per subjectam in-
telligatur hoc fecisse creaturam, qua: potest oculis
apparere mortalibus.
13. Quid est autem quod cum de Patre dixisses,
Unus est invisibilis, undejam satis est disputatum ;
addidisti, Unus etiam incapabilts atque immensus ‘t
Incapabilem quidem non legimus Deum. Cur sane
dicas incapahilem, nescio. Si enim capi non potest,
quomodo non solum Filius, veram etiam Pater ve-
niunt ad hominem, sicut dicit ipse Filius.et mansio-
nem apud eum faciunt (Joan. XIX, 23)? Puto quod
capiat eos apud quem faciunt mansionem.An forte
dicis, Non ex toto, sed ex parte capiuntur ‘t Dic quod
vis: respondetur enim tibi, Non sunt ergo incapa-
biles, qui sunt vel ex parte capabiles. An ideo tibi
non sufﬁcit incapabilem dicere,sed addidisti,et im-
mensum, ut exponeres quatenus incapabilem dixe-
ris? id est, quia totius capax non est humana na-
tura ; immensus est enim P Verum hoc et de Filio
dici potest. Neque enim quisquam sic capit unige-
nitum Verbum, ut ejus capacem se omni modo au-
deat proﬁteri. Prosu etiam ipsum non esse dubita-
mus immensum. Nam quaero abs te, de quo acci-
pias quod scriptum est : Magnus est, et non habet
ﬁnem ; excelsus et immensus. De ipso quippe paulo
post dicitur : Hic Deus noster, non aestimabitur alius
ad eum; hic invenit omnem viam disciplinae, et dedit
eam Iacob puero suo, et Israel dilecto suo : post hmo
super terram visus est, et inter homines conversatus
est (Barach. ιιι, 26, 36, 37, 38) ‘I Quis est iste, res-
ponde? Quis est, inquam, Magnus et non habens ﬁ-
nem ; excelsus in immensus; qui super terram visus
est, et inter homines conversatus est? Video quos
astus, quas patiaris angustias. Times dicere,Pater
est ; ubi audis,super terram visus est,et inter homines
conversatus est. Tu enim Patrem per suam substan-
tiam revera invisibilem nec per su bjectam creaturam
vis esse ab hominibus visum. Times dicere, Filius
est. , ubi audis,non habet ﬁnem,e:ccelsus et immensus.
Tu enim Patrem tantummodo esse contendisimmen-
sum.Times dicere, Spiritus sanctus est; ubi audis,
hic Deus noster.Tu enim nec Deum vis esse Spiritum
sanctum. Quid es acturus,quid responsurus,homo
qui non vis esse catholicus,ut Christum sic accipias
in forma servi super terram visum,et inter homines
conversatum,ut tamen in forma Dei in qua invisibi-
lis mansit, conﬁtearis immensum ‘I Hic Deus noster,
non aestimabitur alius ad eum. Quis alius, nisi Anti-
christus, quem verum Christum ﬁdes vera non aes-
timat, sed eum pro vero Christo exsecrabilis Ju-
deorum error exspectat?
14. Si oras, et peti3,ut dicis,discipulus esse divi-
narum Scripturarum,ad rem pertinentia testimonia
divina considera.Noli per multa quae te nihil adju-
vant,evagari : elige prudenter tacere quam inaniter
1 Editi, quibus Christus, Melius Mssa, aut Christus.
