893
s θ .

tributionis agnoscimus, qua unum tempus compu-
tamus ante Legem; alterum. sub Lege; tertium, sub
gratia. In quo tempore sacramentum renovationis
accepimus: utin ﬁne temporis etiam resurrectione
carni omni ex parte renovati, ab universa, non so-
lum animae, verum etiam corporis inﬁrmitate sane-
mur. Unde intelligitur illa mulier in typo Ecclesia: a
Domino sanata et erecta, quam curvaverat inﬁrmilas
alligante satana. De talibus enim occultis hostibus
plangit illa vox Psalini : Curvaverunt animam meam
(Psat. LVI, 7). Haecautem mulier decem et octo annos
habebat in inﬁrmitate. quod est ter seni. Menses au-
tem annorum decem et octo inveniuntur in numero
solidi quadrati senarii, quod est sexies seni, ethoc
sexies. Juxta quippe est in eodem Evangelii loco,
arbor quoque illa ﬁculnea, cujus miseram sterilita-
tem etiam tertius annus arguebat. Sed ita pro illa
intercessum est, ut dimitteretur illo anno, ut si
fructum terret, bene; sin aliter, excideretur (Luc.
XIII, 6-17). Nam et tres anni ad eamdem triparti-
tam distributionem pertinent, et menses trium
annorum quadratum senarium faciunt, quod est
sexies seni.
8. Annus etiam unus, si duodecim menses integri
considerentur, quos triceni dies complent (talem
quippe mensem veteres observaverunt, quem circui-
tus lunaris ostendit), senario numero pollet. Quod
enim valent sex in primo ordine numerorum, qui
constat ex unis ut perveniatur ad decem; hoc valent
sexaginta in secundo ordine, qui constat ex denis ut
perveniatur ad centum. Sexagenarius ergo numerus
dierum, sexta pars anni est. Proinde per senarium
primi versus, multiplicatur‘ tanquam senarius se-
cundi versus et ﬁunt sexies sexageni, trecenti et
sexaginta dies, qui sunt integri duodecim menses.
Sed quoniam sicut mensem circuitus lunae ostendit
hominibus,sic annus circuitu solis animadversus est;
restant autem quinque dies et quadrans diei, ut sol
im pleatcursum suum annumque concludat: quatuor
enim quadrantes faciunt unum diem, quem necesse
in interealari excurso quadriennio, quod bissextum
vocant, ne temporum ordo turbetur: etiam ipsos dies
quinque et quadrantem si consideremus, senarius
numerus in eis plurimum valet. Primum, quia sicut
ﬁeri solet uta parte totum computetur, non suntjam
dies quinque, sed potius sex, ut quadrans ille acci-
piatur pro die. Deinde, quiain ipsis quinque diebus
sexta pars mensis est : ipse autem quadrans sex ho-
ras babet. Totus enim dies, id est, cum sua nocte,
viginti quatuor hora sunt, quarum pars quarta, quea
est quadrans diei, sex bore: inveniuntur: ita in anni
cursu senarius numerus plurimum valet.
CAPUT V. -— 9. Senarius item in aediﬁcatione cor-
poris Christi ac templi Jerosotymitani commendatus.
Nec immerito in aediﬁcatione corporis Dominici, in
cujus ﬁgura templum a Judaais destructum triduo se
resuscitaturum esse dicebat, numerus ipse senarius
ι Editi, multiplicantur. Melius Mss..multiplicatur: nu-
merus videlicet senarius.
