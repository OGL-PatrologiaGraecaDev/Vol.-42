χ’( θ’τέ

Patrem esse vel Filium qui Spiritus sanctus est.
Quiquid igitur tanta tuae prosecutionis prolixitate
dixisti, unde ostenderes alium esse Patrem, alium
esse Filium, alium esse Spiritum sanctum ; quan-
do nobiscum agitis, superﬂuum prorsus esse co-
gnosce: et si tibi expugnandi occurrerint Sabel-
liani, in eos ista nobis vobisque communia, si pla-
cet, arma converte. Multa etiam locutus es, ut
probares magnum Deum esse Dominum Jesum
Christum : hoc quid ad nos, cum hoc dicamus et
nos? Laudes quoque Spiritus sancti magnas veras-
que fudisti : sed nos eas augere possumus, non
negare : non itaque opus erat ut eas contra nos
diceres, quas dicimus tecum. Christum sedere
ad dexteram Patris, nonne pariter conﬁtemur?
Quod tamen testimoniis divinorum eloquiorum sic
probare voluisti, tanquam id alicubi negaremus.
Christum in carne venisse, utrique novimus et te-
nemus : sic adhibuisti ut hoc doceres divina testimo-
nia, tanquam repugnemus. Haec et alia quae suis
ostendam locis,in quibus operam supervacuam con-
trivisti, ut moras nectet-es, tempusque produceres,
commemorando attingere debeo, non redarguere
disputando. '
CAPUT PRIMUM. — Dicis me auxilio principum
munitum, non loqui secundum timorem Dei ; cum
scias nobis esse praeceptum orare pro regibus, ut
in agnitionem veniant veritatis (Tim. 11,2, 4): quod
in quibusdam esse impletum, nos Deo agimus gra-
tias, vos doletis. Verba autem nostra recte intelli-
gentibus indicant, quis nostrum loquatur secun-
dum timorem Dei : utrum qui sic laudat Deum Pa-
trem, ut ad ejus laudem referat, quod sibi Filium
generavit aequalem; an qui sic genitorem dehones-
tat et genitum, ut et illum dicat non potuisse gi-
gnere per omnia sui similem filium, et istum
dicat non degenerasse jam natum, sed degenerem
natum.
CAPUT II. —- Dicis vos Christum coiere ut Deum
omnis creaturae, cui ﬂectitur omne genu, caelestium
terrestrium et infernarum : quem tamen Deo Patri
esse non vultis aequalem, quia hoc Pater ei donavit:
ait enim Apostolus, Propter quod et Deus eum exalta-
vit, et donavit ei nomen quod est super omne nomen,
ut in nomine Jesu omne genu ﬂectatur, etc. Nec
quaeritis cui donaverit; utrum homini, an Deo.
Quomodo‘ enim donaverit, evidenter apparet. Hu-
mtluvit, inquit, semetipsum usque ad mortem, mor-
tem autem crucis. Propter quod et Deus eum exalta-
vit, et donavit ei nomen quod est super omne nomen
(Philipp. ιι, 8, 9). Si ergo propterea donavit ei
nomen quod est super omne nomen, quia factus
est obediens usque ad mortem crucis; numquid
antequam hoc ﬁeret, non erat altus Dei Filius
Deus, Dei Verbum, Deus apud Deum; sed posts-
aquam propter hoc exaltatus est quia factus est
obediens usque ad mortem crucis, tunc ccepit esse
altus Dei Filius,unicus Dei,Deus, tunc coepit habere
nomen quod est super omne nomen ? Quis hoc insi-
¹ In Msa, Quando.
