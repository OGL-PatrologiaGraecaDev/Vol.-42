861

tus sanctus, et Dei Filius, sit Deus et Dominus an-
gelorum.
CAPUT. XIV. — 24. De visione in columna nubis et
ignis. Item in exitu ﬁliorum Israel de {Egypto scrip-
tum est: Deus autem praeibat illos, die quidem in
columna nubis, et ostendebat illis viam ,· nocte autem
in columna ignis: et non deﬁciebat columna nubis die,
et columna ignis nocte ante pupulum (Exod. xnr, 21.
22). Quis et hic dubitet per subjectam creaturam
eamdemque corpoream, non per suam substantiam,
Deum oculis apparuisse mortalium? sed utrum Pa°
trem, an Filium, an Spiritum sanctum, an ipsam
Trinitatem unum Deum, similiter non apparet. Nec
ibi hoc distinguitur, quantum existimo, ubi scriptum
est: Et majestas Domini apparuit in nube, et locutus
est Dominus ad Moysen, dicens : Exaudivi murmur
ﬁliorum Israel (Id. xvx, 10-12),
CAPUT XV. — 25. De visione in Sina. An Trinitas,
an aliqua proprie persona in ea visioneloquebatur. J am
vero de nubibus, et vocibus, et fulguribus, et tuba.
et fumo in monte Sina, cum diceretur: Sina autem
mons fumabat totus, prolaterea quod descendisset Deus
in eum in igne, et ascendebat fumus tanquam fumus for-
nacis; et mente confusus est omnis populus vehemen-
ter; ﬁebant autem voces tubae prodeuntes fortiter valde:
Moyses loquebatur, et Deus respondebat ei voce (Id.
xxx, 18,19). Et paulo post data Lege in decem praece-
ptis, consequenter dicitur: Et omnis populus videbat
voces, et lampadas, et voces tubae, et mon/em fuman-
tem. Et paulo post : Et stabat, inquit, omnis populus a
longe ; Moyses autem intravit in nebulam ubi erat Deus,
et dixit Dominus ad Moysen (Id. xx, 18, 21, 21), etc.
Quid hinc dicam ; nisi quod nemo tam vecors est,
qui credat fumum, ignem, nubes, et nebulam, et si
qua hujusmodi, Verbi et Sapientiae Dei quod est Chri-
stus, vel Spiritus sancti esse substantiam ‘I Nam de
Patre Deo, nec Ariani hoc unquam ausi sunt dicere.
Ergo creatura serviente Creatori facta sn utillaomnia,
et humanis sensibus pro dispensatione congrua prai-
sentata: nisi forte, quia dictum est, Moyses autem in-
travit in nebulam ubi erat Deus. hoc arbi trabitu r carna-
lis cogitatio, a populo quidem nebulam visam, intra
nebulam vero Moysen oculis carneis vidisse Filium
Dei quem delirantes haeretici in sua substantia visu m‘
volunt. Sane viderit eum Moyses oculis carneis, si
oculis carneis potest videri, non modo Sapientia Dei
quod est Christus, sed vel ipsa cujuslibet hominis et
qualiscumque sapientis : aut quia scriptum estde se-
nioribus Israel, quia viderunt locum ubi steterat Deus
Israel, et quia sub pedibus ejus tanquam opus lapidis
sapphiri, et tanquam aspectus ﬁrmamenti caeli (Id.
xxiv, 10), propterea credendum est Verbum et Sa-
pientiam Dei per suam substantiam in spatio loci ter-
reni stetisse, quas pertendit a ﬁne usque ad finem for-
titer, et disponit omnia suaviter (Sap. vm, 1); et
ita esse mutabile Verbum Dei, per quod facta sunt
omnia (Joan. 1, 3), ut modo se contrahat, modo dis-
tendat (muudet Dominus a talibus cogitationibus
ι Unus θ Vaticanis Μαι.. visibilem.
