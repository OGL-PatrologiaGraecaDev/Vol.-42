
15 ADMONITIO IN LIBRUM DE ll/ERESIBUS. 16
gemus suis locis._Consimiles aliis Appendicis opusculis apponemus, quorum veros ac genuinos,
quoad ﬁeri poterit, auctores retegere conabimur.
His ergo-leviter delibatis, Lectorem ad subjecta‘Opera pervolvenda festinantem diutius
hoc in limine remorari nefas ducimus. Longe ν profecto jucundius erit inspicere haereseon
eversionem Jesu Christi virtute ab Augustino factam; de qua nobis id dicere liceat, quod in
sermone de Cataclysmo scriptum legitur : « In illo populo, fratres, in quo multa miracula fa-
« ciebat Moyses per virgam, exsurrexerunt magi Pharaonis, facientes et ipsi prodigia
« contra famulum Dei Moysen. Sed ad hoc quaedam mira facere permissi sunt, ut mirabilius
« vincerentur. Magi Pharaonis quid aliud significabant, nisi Omnes hmreticos ministros
« diaboli, qui sub nomine Christi devorare cupiunt populum Christi? Scatent nunc haereses
« in hanc terram, tanquam serpentes magorum, quos devoravit et devorat ille serpens
‹‹ exaltatus in ligno.... Fuit hic, ut nostris, dilectissimi, viperea doctrina Donatistarum:
« contrita est, consumpta est. Mox Maximianistarum serpentina fraus pullulavit: contrita
(ι est, consumpta est. Manichaeorum venenum aspidis subrepserat: contritum est, consum-
« ptum est. Pelagianorum novum dogma‘a ministris diaboli, tanquam a magis Pharaonis exci-
ι tatum illi nostro serpenti certamen indixit : conteritur, consumitur.... Ecce nobis unus an-
« guis Arianus, olim mortuus, insultat... redi, Moyses noster ; redi, virga redi, serpens Christe ;
α contere caput draconum, dic quid sis cum Patre : te audiamus docentem, non haereticum blas-
α phemantem » (Cap. 5, tom. 6, col. 696-697).
ADMONITIO
IN LIBRUM DE HERESIBUS.
Ad scribendum hunc librum hortator atque auctor Augustino fuit Quodvultdeus diaconus Carthaginensis.
Eo spectant subsequentes epistolae: prima Quodvultdei est Augustinum rogantis ut haeresum edat cata-
logum, proprios quibusque errores ac ritus paucis complectentem ; secunda vero Augustini excusantis
eperis difﬁcultatem, remque ab aliis tentatam jam esse admonentis. Rescribit Quodvultdeus, vehementer
ab eo contendens ut id munus petitioni ipsius, imo universali desiderio non deneget. Tunc demum victus
Augustinus laborem et curam in se recipit scribendi de haeresibus, dum per alias occupationes licebit.
Nunc enim imposita sibi necessitate refellendi Julianum, se etiam ab incepta opusculorum'suorum re-
cognitione (quam rem plurimum necessariam judicat) avocari testatur; additque se hujus recognitionis
duo volumina jam absolvisse retractatis omnibus libris suis. Haec duo volumina circiter annum Christi
427 perfecta observamus in tomo primo: quibus quandoquidem posterior est de Haeresibus liber, ad an-
num circiter 4% revocandus videtur. Possidius in Indiculo, cap. 5, notat, De Ha’resz’bus ad Quodvultdeum
di'aronum,imper/ectum opus. Et lsidorus de Viris illustribus, cap. 9. Prz'masius, inquit, Africanus episcopus
composuit sermone scholastica de eresibus tres libros, directos ad Fortunatam episcopum, explicans in eis
quod olim B.Augustznus in libro Hazreseon imperfectum morte interveniente reliquerat. Nempe alteram
operis partem, ad ostendendum quid haereticum faciat, pollicetur Augustinus in praefationis (ine, quam
partem morte praeventus non attigit.
DE EODEM LIBBO EPISTOLE QUATUOR.
EPISTOLA CCXXI.
Domino merito venerabili, ei vere beatissimo patri AUGUSTINO episcopo, Quonvuurnsus diaconus.
1° Diu trepidus fui, et ausus hos meos aliquoties distuli: sed me principaliter, ut dici assolet,animavit
beatitudinis tuae benevolentia omnibus comprobata; quam dum considero, magis timui, ne non petendo
superbus, non qumrendo desidiosus, non pulsando piger a Domino judicarer. Sufﬁcere autem mihi cre-
derem hujusmodi tantummodo voluntatem, si fructum adipisci non possem : cum autem pro certo no-
verim, ostium divini sermonis, quod Venerationi tuae cmlestis gratia patefecit, paratam esse mentem
tuam sanctam, quam possidet Christus, non solum cunctis volentibus pandere, verum etiam nolentibus,
ut introire non pigeat, persuadere ; occupationi Reverentia: tuas multoquio superﬂuo moram non faciam,
sed desiderium obsecrationis mete breviter indicabo.
2. Nonnullosin clero hujusce etiam amplissimae civitatis esse imperitos, ex me ipso conjicio : etquantum
universo illi ordini profuturum sit quod expeto, considerationi Sanctitatis tuas discutiendum oli‘ero. Pri-
vilegio namque cunctorum qui hoc de spiritualibus tuis laboribus promerentur, etiam me indignum con-
secuturum esse praesumo, domine merito venerabilis, et vere beatissime pater. Precor igitur Beatitudi-
nem tuam, ut ex quo christiana religio hazreditatis promissas nomen accepit, qum haereses fuerint, sint ;
quos errores intulerint, inferant; quid adversus catholicam Ecclesiam senserint, sentiant, de ﬁde, de
