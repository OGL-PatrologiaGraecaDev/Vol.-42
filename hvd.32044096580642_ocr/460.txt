909

de Joanne Baptista dictum sit, Spiritu sancto replebi-
tur jam inde ab utero matris suae: et Spiritu sancto re-
pletusZacharias invenitur pater ejus, ut de illo talia
diceret; et Spiritu sancto Maria, ut talia de Domino
quem gestabat utero, praedicaret (Luc. ι, 15, lit-79) ;
Spiritu sancto Simeon et Anna, ut magnitudinem
Christi parvuli agnoscerent (Id. ιι, 25-38) : quomodo
ergo Spiritus nondum erat datus, qaia Iesus nondum
erat clarificatus ,' nisi quia illa datio, vel donatio, vel
missio Spiritus sancti habitura erat quamdam pro-
prietatem suam in ipso adventu, qualis antea nun-
quam fuit ?Nusquam enim legimus, linguisquas non
noverant homines locutos, veniente in se Spiritu san-
cto, sicut tunc factum est, cum Oporteret ejus adven-
tu m signis sensibilibus demonstrari, ul ostenderetur
totum orbem terrarum atque omnes gentes in lin-
guis variis constitutas, credituras in Christum per
donum Spiritus sancti ; ut impleretur quodin Psal-
mo canitur, Non sunt loquelae neque sermones, quo-
rum non audiantur voces eorum; in omnem terram
exivit sonus eorum, et in ﬁnes orbis terrae verba e0-
rum (Psal. XVIII, Ιι, 5).
30. Verbo itaque Dei ad unitatem personae copula-
tus, et quodam modo commixtus est homo, cum ve-
niente plenitudine temporis missus estin hunc mun-
dum factus ex femina Filius Dei, ut esset et filius
hominis propter ﬁlios hominum. Hanc personam
angelica natura figurare antea potuit, ut praanun-
tiaret; non expropriare, ut ipsa esset.
CAPUT XXI. — De sensibili demonstratione sancti
Spiritus, et de coceternitate Trinitatis. Quid dictum sit
et quid dicendum restet. De sensibili autem demonstra-
tione Spiritus sancti, sive per columbae speciem
(Matth. III, 16), sive per linguas igneas (Act. ιι. 3),
cum ejus substantiam Patri et Filio coaeternam pari-
terque incommutabilem subdita et serviens creatura
temporalibus motibus et formis ostenderet, cum ad
ejus personae unitatem, sicut caro quod Verbum fa-
ctum est Nonnulli), non copularetur, non audeo
dicere nihil tale factum esse antea. Sed plane ﬁden-
ter dixerim, Patrem et Filium et Spiritum sanctum
unius ejusdemque substantiae, Deum creatorem,
Trinitatem omnipotentem inseparabiliter operari:
sed ita non posse per longe imparem maximeque
corpoream creaturam inseparabiliter demonstrari ;
sicut per voces nostras, quae utique corporaliter
sonant, non possunt Pater et Filius et Spiritus
sanctus, nisi suis et propriis intervallis temporum
certa separatione distinctis, qua suae cujusque vo-
cabuli syllabae occepant, nominari. 1n sua quippe
substantia sunt, tria unum sunt, Pater et Filius et
Spiritus sanctus, nullo temporali motu super om-
nem creaturam idipsum sine ullis intervallis tem-
porum vel locorum, et simul unum atque idem ab
aeternitate in aiternitatem, tanquam ipsa aiternitas
quae sine veritate et charitate non est: in meis
autem vocibus separati sunt Pater et Filius et
Spiritus sanctus, nec simul dici potuerunt, et in
litteris visibilibus sua separatim locorum spatia te-
nuerunt. Et quemadmodum cum memoriam meam
