555

unde factae sunt. Sacrilega enim audacia coaequan-
tur nihil et Deus, si quale est illud quod de Deo
natum est, tale velimus esse illud quod ab eo de
nihilo factum est.
CAPUT ΧΙ. —- Nocerz nec Deo potest, nec alii na-
tura: nisi ipso permittente. QuaprOpter nec naturae
Dei noceri omnino potest, nec alicui natura: sub Deo
noceri injuste potest: quia et cum peccando injuste
aliqui nocent, voluntas injusta eis imputatur; po-
testas autem qua nocere permittuntur, non est nisi
α Deo, qui et ipsis nescientibus novit quid illi pati
debeant, quibus eos nocere permittit.
CAPUT XII. -- Omnia bona nonnisi a Deo. Haec
omnia tam perspicua,tam certa, si vellent advertere,
qui aliam naturam inducunt,quam non fecit Deus;
non tantis blasphemiis implerentur, ut et in summo
malo tanta bona ponerent, et in Deo tanta mala. Suf-
ﬁcit enim, ut supra dixi, ad eorum correctionem,
si velint attendere, quod eos etiam invitos cogitve-
ritas confiteri, omnia prorsus bona non esse nisi a
Deo. Non ergo ab alio sunt magna bona, et ab alio
parva bona : sed et magna et parva bona non sunt
nisi a summo bono, quod Deus est.
CAPUT XIII. — Bona singula seu parva,seu magna,
esse α Deo.Commemoremus ergo bona quanta potue-
rimus, ques dignum est ut Deo auctori tribuamus, et
his sublatis videamus utrum aliqua natura remane-
bit. Omnis vita et magna et parva. omnis potentia
et magna et parva, omnis salus et magna et parva,
omnis memoria et magna et parva, omnis virtus et
magna et parva,omnis intellectus et magnus et par-
vus, omnis tranquillitas et magna et parva, omnis
copia et magna etparva, omnis sensus et magnus
et parvus, omne lumen et magnum et parvum,
omnis suavitas ¹ et magna et parva, omnis
mensura et magna et parva, omnis pulchritudo
et magna et parva,omnis pax et magna et parva, et
si qua similia occurrere poterunt, maximeque illa
qua per omnia reperiuntur, sive spiritualia sive
corporalia, omnis modus, omnis species, omnis or-
do, et magnus et parvus, a Domino Deo sunt. Qui-
bus bonis omnibus qui male uti voluerit, divino
judicio poenas luet: ubi autem nullum borum om-
nino fuerit, nulla natura remanebit.
CAPUT XIV. — Parva bona in majorum compara-
tione contrariis nominibus appellantur. Sed in his om-
nibus quaecumque parva sunt, in majorum compa-
ratione contrariis nominibus appellantur : sicut in
hominis forma quia major est pulchritudo, in ejus
comparatione simiae pulchritudo deformitas dicitur:
et fallit imprudentes, tanquam illud sit bonum, et
hoc malum ς nec intendunt in corpore simias modum
proprium, parilitatem ex utroque latere membro-
rum, concordiam partium, incolumitatis custodiam,
et caetera, quae persequi longum est.
CAPUT XV. —— In simiae eoi-pore pulchritudinis bo-
num inesse, licet minus. Sed ut quod dicimus intel-
ligatur, et nimium tardis satis flat, vel etiam perti-
naces et apertissime veritati repugnantes cogantur
ι Ita Mss. At in editis, sanitas.
mam non posset,nec materies utique diceretu r.Porro
