
19 ADMONITIO IN LIBRUM DE HERESIBUS. 20
Nam quod prius directum esse Beatitudo tua signiﬁcavit, per virum honorabilem Philocalum, necdum
ad me pervenit. Verum quamvis conscius propriorum semper fuerim peccatorum, nunc tamen evidenter
agnovi, adipiscendo illi quod exoravi muneri, meam toti Ecclesia impedimento esse personam. Sed om-
nino confido, quoniam qui per Unici sui gratiam humani generis dignatus est delere facinora, nec mea
in perniciem cunctorum pravalere permittet, potiusque ubi abundavit peccatum, gratiam faciet redun-
dare (Rom. v, 20) domine merito venerabilis, ac beatissime pater. Difficultatem operis, quod instruendis
imperitissimis nobis per tuam beneficentiam prastari suppliciter exoravi, nec ipsi ignorans ante praedi-
xi; sed de divini fontis ubertate, quam tibi Dominus tribuit, veraci corde praesumpsi.
2. Nam etsi Philastrius et Epiphanius venerandi episcopi tale aliquid scripsisse memorantur, quod
procul dubio me inter caetera, imo sicut omnia, latet : non tamen arbitror eos hanc curam diligentiam-
que adhibuisse, ut singulis quibusque opinionibus contrarias etiam opiniones adjungerent, ritusque
subjicerent; tum denique opus illud utriusque qualecumque sit non habet fortassis eam, quam desidero
brevitatem. Frustra etiam homini, qui latina non didicit, graeca facundia delegatur : quia non ego tan-
tummodo consilium, sed et auxilium postulavi. Quid autem Venerationem tuam de interpretum non so-
lum difficultate, sed etiam obscuritate admoneam, cum ipse hoc magis ac plene dijudices? Accedit ad
causam, quod nonnullae etiam post illorum obitum haereses emersisse doceantur, quarum nullam illi
fecerint mentionem.
3. Quamobrem ad peculiare patrocinium pietatis tua} confugio, et voce mea, sed universaii desiderio,
paratum ad misericordiam sacrosanctum pietatis pectus appello; sequestratis saporibus peregrinis,con-
siderato textu prioris epistolae, panem Afrum, quem nostra provincia solet habere praecipuum, caelesti
etiam manna conditum,sero pulsanti et famem patienti non deneges. Profecto enim nec ego pulsare ces-
sabo, donec ipse concedas: ut quod non impetrat privilegium, ubi nullum est meritum, saltem indefessa
importunitas mereatur.
EPISTOLA CCXXIV.
Domino sinceriter dilectissimo, fratri et condiacono Quonvumono, AUGUSTINUS episcopus.
1. Cum mihi haec scribendi offerretur occasio per Fussalensem presbyterum, quem commendo Chari-
tati tuas recensui epistolam tuam, in qua petis, ut de hazresibus, quae oriri potuerunt ex quo Domini in
carne nuntiari coepit adventus, aliquid scriberem. Hoc autem feci, ut viderem utrumjam deberem opus
ipsum aggredi, et inde tibi aliquid mittere; ubi considerares tanto esse difficilius, quanto vis effici bre-
vius. Sed ne hoc quidem potui, talibus curis supervenientibus impeditus, a quibus omnino dissimulare
non possem : nam me ab eo, quod habebam in manibus, averterunt.
2. Hoc autem et ubi respondeo libris Juliani, quos octo edidit post illos quatuor, quibus ante respondi.
Hos enim cum Romae accepisset frater Alypius, nondum omnes descripserat, cum oblatam occasionem
noluit praeterire, per quam mihi quinque transmisit; promittens alios tres cito se esse missurum, et
multum instans me respondere differrem. Cujus instantia coactus sum remissius agere quod agebam ;
ut operi utrique non deessem, uni diebus, alteri noctibus, quando mihi ab aliis occupationibus hinc at-
que hinc venire non desistentibus parceretur. Agebam vero rem plurimum necessariam : nam retracta-
bam opuscula mea, et si quid in eis me offenderet, vel alios offendere posset, partim defendendo, quod
legi deberet et posset operabar. Et duo volumina jam absolverem, retractatis omnibus libris meis, quo-
rum numerum nesciebam : eosque ducentos triginta duos esse cognovi. Restabant epistolas, deinde trac-
tatus populares, quos Graeci homilias vocant. Et plurimas jam epistolarum legeram, sed adhuc nihil in-
de dietaveram, cum me etiam isti Juliani libri occupare coeperant, quorum nunc quarto respondere cm-
pi. Quando ergo id explicavero, quintoque respondero,si tres non supervenerint, dispono (si Deus volue-
rit) et quod poscis incipere, simul agens utrumque, et hoc scilicet, et illud de retractatione opusculorum
meorum, nocturnis et diurnis temporibus in singula distributis.
3. Hoc ideo insinuavi Sanctitati tuas, ut quantum tibi desiderium est sumendi quod poscis, tanto ﬂa-
grantius a Domino mihi poscas adjutorium, quo serviam laudabili studio tuo, atque utilitati eorum qui-
bus id existimas profuturum, domine sinceriter delectissime frater. Commendo iterum perlatorem, et
negotium propter quod eo perrexit ; si cognoveris apud quem agendum sit, peto ne pigeat adjuvare.
Non enim possumus necessitates hominum ejusmodi deserere, qui nostri non coloni, sed, quod majus
est, fratres sunt, et in cbaritate Christi ad curam pertinent nostram. Deo vivas.
