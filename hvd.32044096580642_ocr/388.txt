
765
solo Patre, et non de ipsa Trinitate sit dictum.Vos
autem cum quaeritur a vobis, quem credatis esse
de quo scriptum est, Dominus Deus tuus, Dominus
unus est ; respoudetis, Deus Pater est. Itemque cum
quaeritur de quo Domino Deo dictum sit, Dominum
Deum tuum adorabis, et illi soli servies ; rursus res-
pondetis, De Deo Patre. Tunc vobis dicitur: Si Do-
minus Deus noster Dominus unus est,et Pater est;
quare vos facitis duos dominos deos,dicendo etiam
Christum esse Dominum Deum ? Item si Pater est,
cui uni Domino Deo ac soli serviendum est; quo-
modo obtemperetis huic praecepto, qui tanquam
Domino Deo servitis et Christo ? Neque enim illi
soli servit, qui servit et huic. Secundum fidem au-
tem rectam, quicunque ipsam Trinitatem unum
Dominum Deum esse nostrum didicimus, profecto
cum ei soli ea qua: Deo debetur servitute ser-
vimus, Domino Deo soli nos servire conﬁdi-
mus.
2. Ergo, inquis, Deus Pater pars est Dei. Absit.
Tres enim personae sunt Pater et Filius et Spiri-
tus sanctus: et hi tresl quia unius substantias sunt,
unum sunt,et summe unum sunt, ubi nulla natura-
rum, nulla est diversitas voluntatum.Si autem na-
tura unum essent, et consensione non essent, non
summe unum essent: si vero natura dispares essent,
unum non essent. Hi ergo tres,qui unum sunt pro-
pter ineffabilem conjunctionem deitatis,quaineifa-
biliter copulantur,unus Deus est.Porro autem Chri-
stus una persona est gemina: substantias, quia et
Deus et homo est. Nec tamen Deus pars hujus per-
sona: dici potest : alioquin Filius Dei Deus ante-
quam susciperet formam servi, non erat totus, et
crevit cum homo divinitati ejus accessit. Quod si
una persona absurdissime dicitur,quia pars rei ul-
lius esse Anon potest Deus; quanto magis pars
Trinitatis base non potest, quicunque unus in tri-
bus ? Deinde ubi ait Apostolus, Qui adhaeret Domi-
no, unus spiritus est; (Ι Cor.x1, 17); nunquid hujus
unius pars est Dominus? Si enim hoc dicimus,quid
aliud dicere deprehendimur, nisi quod augeatur
adherente homine,et recedente minuatur ‘I In Tri-
nitate igitur quae Deus est, et Pater Deus est, et
Filius Deus est, et Spiritus sanctus Deus est, et si-
mul hi tres unus Deus: nec hujus Trinitatis tertia
pars est unus, nec major pars duo quam unus est
ibi ; nec majus aliquid sunt omnes quam singuli :
quia spiritualis, non corporalis est magnitudo.Qui
potesf capere, capiat (Matth. xxx, 12) : qui autem
non potest, credat, et oret utquod credit intelligat.
Verum est enim quod dicitur per prophetam, Nisi
credideritis, non intelligetis (Isai. vn, 9).
3. Tu nempe dixisti, unum Deum non ea: partibus
esse compositum. Et quia de Patre hoc vis intelligi,
Ille, inquis, quod est, virtus est ingenita, simplex.
Et tamen in hac simplici virtute quam multa com-
memoraveris, vide, Nam superiora verba tua sunt:
Deus Deum genuit, Dominus Dominum genuit, Rex
Regem genuit, Creator Creatorem genuit, bonus bonum
genuit, sapiens sapientem genuit, clemens clementem,
