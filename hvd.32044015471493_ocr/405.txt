
799
omnes non tres dominos deos, sed unum Dominum
Deum dico. Haec est ﬁdes nostra, quoniam haec lides
est recta, quae lides etiam catholica nuncupatur. Tu
autem qui huic ﬁdei contradicis, quaeso te, expone
nobis, etiam Jesus Christus quomodo sit Dominus,
qui non Trinitatis, sed solius Patris esse asseris vo-
cem, Ego sum Dominus, et non est alius praeter me. _
Nempe turbaris; nempe quid respondeas non invenis,
’. nisi quia tacere, quando convinceris, non vis. Si enim
non Deus Trinitas, sed Pater tantum dixit, Ego sum
Dominus, et non est alius praeter me : procul dubio ne-
gavit esse Dominum Filium; quoniam si Dominus est
et Filius, falso dictum est, Non est alius Dominus
praeter me. Non enim agitur de Domino, quales sunt
homines domini hominum servorum, quos Apostolus
secundum carnem dominos esse dicit (Ephes. γι, 5 ) :
sed de Domino agitur, cui servitus illa debetur, qua:
grtece λατρεία dicitur, secundum quam dictum est,
Dominum Deum tuum adorabis, et illi soli servies (Deut.
vr, 15). Qui Dominus Deus si non Trinitas, sed solus
est Pater : prohibemur utique Domino Christo tali
servitute servire, in eo quod audimus, Illi soli ser-
vies; si ita dictum est, ae si diceretur, Deo Patri soli
servies. Qui profecto si solus, et non ipsa Trinitas
dixit, Ego sum Dominus, et non est alius praeter me;
negavit esse Filium Dominum talem, quali domino
servitus illa debetur, qua nonnisi Deo cum vera reli-
gione servitur. Non enim dixit, Ego sum Dominus
major aut melior, et non est tantus aut talis praeter
me : sed volens sibi soli ea qua: Domino Deo debetur
servitute servlri, Ego sum, inquit, Dominus, et non est
alius pra’ter me. Porro si vox ista, sicut catholica li-
des dicit, unius Dei est, quod est ipsa Trinitas; sine
ulla dubitatione huic soli serviendum est ea servitute,
qua: nonnisi Domino Deo debetur, quia ipse est Do-
minus, et non est alius praeter ipsum.
4. Deinde quaero quomodo accipias quod dictum
est, Unus Deus Pater, ex quo omnia, et nos in ipso;
et unus Dominus Iesus Christus, per quem omnia, et nos
per ipsum. Numquid non et ex Filio sunt omnia:
quandoquidem ipse dicit, Quaecumque Pater facit, hac
et F ilius similiter facit (Joan. v, l9)? Si autem ita dis-
tinguis, ut non sint per Patrem omnia, sed ex Patre;
nec omnia sint ex Filio, sed per Filium : quis eorum
tibi videtur esse ille de quo idem apostolus dicit, 0
altitudo diuitiarum sapientia: et scientia: Dei! quam in-
scrutabilia sunt judicia ejus, et investigabiles vta: ejus!
Quis enim cognouit sensum Domini? Aut quis consilia-
rius ejus fuit? Aut quis prior dedit illi, et retribuetur ei?
Quoniam ea: ipso, et per ipsum, et in ipso sunt omnia:
ipsi gloria in stecula steculorum. Amen (Rom. χι, 35-36).
Utrum Pater est intelligendus, an Filius? Deum nam-
que prius nominavit, dicens : 0 altitudo divitiarum sa-
pientia: et scicntia: Dei! Postea vero eum Dominum ap-
pellavit , ubi ait : Quis enim cognovit sensum Domini? Sed
hoc non habet controversiam: utrumque enim nomen
etiam vos et Patri assignatis et Filio. Neque enim sic
ν dicitis Deum Patrem, ut negetis esse Deum Filium;
aut sic dicitis Deum Filium, ut negetis esse Deum Pa-
