649

Zachariam quem isti occiderunt, persecutiones im-
piissimas et sceleratissimas pertulerunt. Nam quomodo
super istos veniet ί illorum sanguis, qui longe ante
vixerunt quam isti vel nascerentur, nisi quia unum
genus, una conspersio, una massa est impiorum, imi-
tatione sibimet connexorum? Simul etiam declaratur,
in eodem populo luisse justas atque Prophetas Dei ,
quorum isti , quibus haec loquitur Dominus , aediﬁca-
bant sepulcra, ornabantque monumenta. Pejor ergo
iste et immanior qui eos defunctos lingua maledica la-
cerat, quibus honorem etiam impii deferebant; et in
animam suam crudeliter saaviens eos blasphemat, cum
velit videri Christianus, quos Prophetas et justos as-
serit Christus.
l8. Jam vero quod adjungere voluit sanctos Par.
triarchas , Abraham , lsaac , et Jacob , his de quibus
Dominus ait, Patres uestri manducaverunt manna in
deserto, et mortui sunt, quia et isti patres mortui sunt;
utrum fraudulentus, an caecus sit potius judicandus ,
incertum est. Sed quodlibet corum eligat, detestan-
dus est. Hinc enim hoc ostendere voluit, quia Domi-
nus commemoratis eisdem patribus, ait, Non est Deus
mortuorum, sed vivorum: cum potius eos vivere dixerit.
Adhibito quippe testimonio de Lege, ubi scriptum est,
Ego sum Deus Abraham, et Deus Isaac , et Deus Iacob;
ad junxit, Non est Deus mortuorum,sed vivorum. Et ad-
jecit , Omnes enim illi vivunt (Matth. xxn, 52, et Luc.
xx, 57, 38) : vita utique vera, qua justi vivunt,
etiam quando corpore moriuntur. Sed quando haec
diceret iste , si viveret? _
i9. In hanc sententiam vult accipi et quod ait Do—
minus ad Judaeos : Neque me nostis, neque Patrem
meum ;sed nec uerbum Dei habetis in vobis manens
(Joan. \‘lll , 19). Quod utique contrarium non est ei
quod dixit: Tulistis clavem scientiae; ipsi non introistis,
et eos qui introibant prohibuistis ( Luc. x1 , 52 ). ln se-
metipsis enim verbum Dei non habebant, sed habe-
bant in Litteris quas legebant. Nam si haberent in
semetipsis, et ipsi intrarent, et alios intrare permit-
terent. Non intrare autem est non intelligere. Ecce
quare nec ipsum noverant, nec ejus Patrem; quia
non intelligebant quod legebant: non quia Deum et
Christum non praedicaverant, quos legebant. Hoc est
ergo intrare , non esse contentum superﬁcie litterae ,
sed ad interiora intelligentiae pervenire. ‘
20. Argumentatur etiam de Joanne Baptista , quia
Dominus ait, In natis mulierum non exsurrexit major
Joanne Baptista: quiuutem minor est in regno caelo-
rum , major est illo (Matth. x1, Η ) : ita velut ratio-
cinando , tanquam Joannes non pertineat ad regnum
caelorum , et ob hoc multo minus caeteri Propheta:
illius populi, quibus major est Joannes. Haec autem
verba Domini duobus modis possunt rectissimeintel-
ligi. Aut enim regnum caelorum appellavit eo loco
Dominus quod nondum accepimus, et in quo non-
dum sumus; unde et in ﬁne dicturus est, Venite,
benedicti Patris mei , percipite regnum (Id. xxv, 54) :
et quia ibi sunt sancti Angeli ³, quilibet in eis minor,
ξ Er. Lugd. Ven. mv , venit. Μ.
³ Aliquot Issa et qui ibi sunt Angeli.
Sanc'r. Aususr. V111.
