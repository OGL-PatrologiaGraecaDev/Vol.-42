(θεῷ.)

CAPUT IV. — Quid ergo miratur Faustus male-
dictum esse peccatum , maledictam esse mortem ,
maledictam esse mortalitatem carnis sine peccato
Christi , ex peccato tamen hominis etiam in Christo
factam? Ex Adam quippe corpus assumpsit, quia ex
Adam virgo Maria, qua: peperit Christum. Dixerat
autem Deus in paradiso, Qua die tetigeritis, morte mo-
riemini (Gen. ιι, 17) : hoc est maledictum, quod pe-
pendit in ligno. llle negot Christum maledictum, qui
negat et mortuum. Qui autem conﬁtetur et mortuum,
et negare non potest mortem de peccato esse , et
ob hoc etiam ipsam peccatum vocari, audiat Aposto-
lum dicentem , Quoniam vetus homo noster simul cum
illo cruciﬁxus est (Rom. vr, 6); et intelligat quem ma-
ledictum Moyses dixerit. Ideoque securus ¹ Aposto-
lus ait de Christo, Factus pro nobis maledictum (Galat.
ιιι, 15) : sicut non timuit dicere, Pro omnibus mor-
tuus est (llCor. v, l5). Hoc est enim, mortuus est, quod
maledictus : quoniam mors ipsa ex maledicto est, et
maledictum est onme peccatum , sive ipsum quod ﬁt,
ut sequatur supplicium , sive ipsum supplicium, quod
alio modo vocatur peccatum, quia ﬁt ex peccato. Sus-
cepit autem Christus sine reatu supplicium nostrum,
ut inde solveret reatum nostrum, et ﬁniret etiam
supplicium nostrum.
CAPUT V.— Ex ingenio meo ista dixerim , si non
Apostolus toties hoc inculcat, ut et dormientes exci-
tet, et «calumniantes oﬁ'ocet. Misit , inquit, Deus Fi-
lium suum in similitudinem carnis peccati, ut de pec-
cato damnaret peccatum in carne (Rom. vm , 5). Non
erat ergo illa caro peccati , quia non de traduce mor-
talitatis in Mariam per masculum venerat: sed tamen
quia de peccato est mors, illa autem caro quamvis
ex virgine, tamen mortalis fuit; eo ipso quo mortalis
erat , similitudinem habebat carnis peccati. Hoc ap-
pellat etiam peccatum, consequenter dicens, Ut de
peccato damnaret peccatum in carne. ltem alio loco ,
Eum, inquit , qui non noverat peccatum , peccatum pro
nobis fecit, ut nos simus justitia Dei in ipso (ll Cor. v,
Si). Cur ergo timeret Moyses dicere maledictum,
quod Paulus non timuit dicere peccatum ? Plane hoc
Propheta et prtevidere debuit , et prtedicere , paratus
ab haereticis cum Apostolo reprehendi. Quisquis enim
reprehenderit Prophetam dixisse , maledictum; cogi-
tur reprehendere Apostolum dixisse, peccatum : nam
utique maledictum comes peccati est.
CAPUT VL— Nec ideo major invidia est, quod ad-
diderit, Deo, ut diceret, Maledictus Deo omnis qui pe-
ocnderit in ligno. Nisi enim Deus odisset peccatum,
et mortem nostram , non ad eam suscipiendam atque
delendam Filium suum mitteret. Quid ergo mirum ,
si maledictum est Deo , quod odit Deus? Tanto enim
libentius nobis donat immortalitatem , quae futura est
Christo veniente, quanto misericordius odit mortem
nostram , quae in ligno pependit Christo moriente.
Quod autem additum est , omnis, ut diceretur, Male-
dictus omnis qui in ligno pependerit , non sane Moyses
minus praevidit etiam justos in cruce futuros, sed bene
’ Plures Mss, secutus.
Smc'r. Aususr. Vlll
