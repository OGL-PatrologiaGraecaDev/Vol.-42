4017

ea quae creduntur, aliud fides qua creduntur._llla
quippe in rebus sunt quae vel esse vel fuisse vel futu-
rae esse dicuntur: haec autem in animo credentis est,
ei tantum conspicua cujus est; quamvis sit et in aliis,
non ipsa, sed similis. Non enim numero est una, sed
genere :propter similitudinem tamen et nullam di-
versitatem magis unam dicimus esse quam multas.
Nam et duos homines simillimos cum videmus, unam
faciem dicimus et miramur amborum. Facilius itaque
dicitur multas animas fuisse singulas utique singulo-
rum, de quibus legimus in Actibus Apostolorum quod
eis fuerit anima una (Act. tv, 32); quam ubi dixit
i Apostolus, Una ﬁdes (Ephes. tv, 5), tot eas audet
’ quisquam dicere quot fideles. Et tamen qui dicit, υ
mulier, magna est ﬁdes tua (Matth. xv, 28); et alteri,
Modica: ﬁdei, quare dubitasti (Id. xiv, 31)? suam cui-
que esse signiﬁcat. Sed ita dicitur eadem credentium
ﬁdes una, quemadmodum eadem volentium voluntas
una : cum et in ipsis qui hoc idem volunt, sua vo-
luntas sit cuique conspicua , alterius autem lateat,
quamvis idem velit; et si aliquibus signis sese indi-
cet, creditur potius quam videtur. Unusquisque au-
tetn sui animi conscius non credit utique hanc esse
suam, sed plane pervidet voluntatem.
CAPUT Ill. — 6. Voluntates quantam eadem omnium
singulis notae. Ennius poeta. Est quaedam sane ejusdem
natura: viventis et ratione utentis tanta conspiratio, ut
cum lateat alterum quid alter velit, nonnullae tamen
sint voluntates omnium etiam singulis notae : et cum
quisque homo nesciat quid homo alius unus velit, in
quibusdam rebus possit scire quid omnes velint.
Unde illa cujusdam mimi facetissima praedicatur ur-
banitas, qui cum se promisisset in theatro quid in
animo haberent, et quid vellent omnes, aliis ludis
esse dicturum , atque ad diem constitutum ingenti
exspectatione major multitudo conflueret, suspensis
et silentibus omnibus, dixisse perhibetur : Vili vul-
tis emere, et caro vendere. ln quo dicto levissimi
scenici, omnes tamen conscientias invenerunt suas,
eique vera ante oculos omnium constituta , et tamen
improvisa dicenti, admirabili favore plauserunt. Cur
autem tam magna exspectatio facta est illo. promit-
tente omnium voluntatem se esse dicturum, nisi quia
latent hominem aliorum hominum voluntates? Sed
numquid ista latuit istum? Numquid quemquam latet?
Qua tandem causa , nisi quia sunt quazdam quae non
inconvenienter in aliis de se quisque conjiciat, com-
patiente vel conspirante vitio seu natura? Sed aliud
est videre voluntatem suam, aliud, quamvis certissima
"conjectura, conjicere alienam. Nam conditam Romam
tam certum habeo in rebus humanis quam Constan-
tinopolim,'cum Romam viderim oculis meis, de illa
vero nihil noverim, nisi quod aliis testibus credidi. -“
Ει mimus quidem ille vel se ipsum intuendo, vel alios
quoque experiendo, vili velle emere, et caro vendere,
omnibus id credidit esse commune. Sed quoniam re-
vera vitium est, potest quisque adipisci ejusmodi ju-
stitiam, vel alicujus alterius vitii quod huic contrarium
est incurrere pestilentiam , qua huic resistat et vin-
ί Br. Lugd. ven. et ωι, laudari exoptata, male. II.
