
983
non autem omnis qui utitur, fruitur; si id‘ quod in
iacultatein voluntatis assumit, non propter illud
ipsum, sed propter aliud appetivit.
18. llaec igitur tria, memoria, intelligentia, volun-
tas, quoniam non sunt tres vitae, sed una vita; nec
tres mentes, sed una mens : consequenter utique nec
tres substantia: sunt, sed una substantia. Memoria
quippe, quae vita et mens et substantia dicitur, ad se
ipsam dicitur: quod vero memoria dicitur, ad aliquid
relative dicitur. Hoc de intelligentia quoque et de vo-
luntate dixerim : et intelligentia quippe et voluntas
ad aliquid dicuntur. Vita est autem unaquaeque ad se
ipsam, et mens, et essentia. Quocirca tria hzec eo
sunt unum, quo una vita, una mens, una essentia :
ct quidquid aliud ad se ipsa singula dicuntur, etiam
simul, non pluraliter, sed singulariter dicuntur. Eo
vero tria, quo ad se invicem referuntur: qua: si
aequalia non essent, non solum singula singulis, sed
etiam omnibus singula ; non utique se invicem cape-
rent. Neque enim tantum a singulis singula, verum
etiam a singulis omnia capiuntur. Memini enim me
habere memoriam, et intelligentiam, et voluntatem;
et intelligo me intelligere, et velle, atque meminisse;
et volo me velle, et meminisse, et intelligere, to-
tamque meam memoriam, et intelligentiam, ctvo-
luntatem simul memini. Quod enim memoriae meae
non memini, non est in memoria mea. Nihil autem
tam in memoria, quam ipsa memoria est. To-
tam igitur memini. ltem quidquid intelligo, intelli-
gere me scio, et scio me velle quidquid volo : quid-
quid autem scio memini. Totam igitur intelligentiam,
totamque voluntatem meam memini. Similiter eum
haec tria intelligo, tota simul intelligo. Neque enim
quidquam intelligibilium non intelligo, nisi quod
ignoro. Quod autem ignoro, nec memini, nec volo.
Quidquid itaque intelligibilium non intelligo, conse-
¹ Sic MSS. At editi, sed id.
LIBER UNDE CLM US.
'lrinitatisimago quaedam monstratur etiam in exteriore homine :primo quidem in bis quae cernuntur extrinsecus; ex
corpore scilicet‘quotl videtur, et fomta quae inde in acie cernentis imprimitur, et utrumque copulantis intentione volun-
tatis: tametsi haec tria neque inter se aequalia sint, neque unius substantiae. Deinde in ipso animo ab his qua: extrinsecus
sensa sunt,_velut introducta observatur altera trinitas, seu tria quaedam unius substantiae; imaginatio cor
is qnce in
memoria est, etinde informatio cum ad eam convertitur acies cogitantis, et utrumque coniungens‘intentio voluntatis : qua;
nimirum altera trinitas ad exteriorem quoque hominem pertinere dicitur quod de corporibus illata sit, quae sentiuntur
«om»
CAPUT PRIMUM. -1. Vestigium Trinitatis etiam in
exteriore homine. Nemini dubium est, sicutinteriorem
hominem intelligentia, sic exteriorem sensu corporis
praeditum. Nitamur igitur, si possumus, in hoc quoque
exteriore indagare qualecumque vestigium Trinitatis,
non quia et ipse eodem modo sit imago Dei. Manifesta
est quippe apostolica sententia, quae interiorem homi-
nem renovari in Dei agnitione ¹ (Calais. ιιι, 10) decla-
rat secundum imaginem ejus qui creavit eum : cum et
alio loco dicat, Etsi exterior homo noster corrumpitur,
tamen interior renovatur de die in diem (ll Cor. tv, 16).
ν ⁸ Nonnulli κει, in Dei agnitionem.
les, quoniam vita sumus : tamen, ut dixi, tanta facta
