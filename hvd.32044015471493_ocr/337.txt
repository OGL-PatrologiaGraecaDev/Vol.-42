
663 CONTRA ADVERSARIUM LEGIS ET PROPHETARUM, S. AUGUSTINI LIBER SECUNDUS. 664
ut convincerentur dedit. Sicut Apostoli, dicente
uno ipsorum, bonus odor Christi erant, et in his
qui salvi ﬁebant, et in his qui peribant; aliis qui-
dem odor vitae in vitam, aliis odor mortis in mor-
tem (ll Cor. ιι, 15, 16). Qui vitiatorum salus ap-
paruit, dans incessum claudis , linguam mutis , audi-
tum surdis, lumen caecis. lpse est enim et Pr0pheta-
rum Deus, qui eadem vitia non solum misericordis-
sime sanat, verum etiam justissima importat. Neque
enim debet eum quisquam non minus impia vanitate
Christo putare contrarium , et istum bonum dicere,
Christum autem malum; eo quod iste in virga Aaron
aridum lignum, et nulla radice subnixum , ﬂorem
ferre fecit et fructum; Christus autem arborem male-
dicto arefecit , quia nihil in ea pomorum , quorum
nondum erat tempus, invenit.
CAPUT Xll. — 58. Dicens autem alium esse pacis
et charitatis patrem, alium belli et furoris auctorem;
illum volens intelligi Christum , hunc autem Legis et
Prophetarum Deum : potest vanus dicere ipsum Chri-
Stum sibi esse contrarium, aut duos fuisse, non unum,
inter se scilicet repugnantes; alium qui dixit, Pacem
da vobis (Joan. xw, 27); et alium qui dixit, Non veni
pacem mittere in terram, sed gladium (Matth. Χ, 54) :
maxime quia displicet ei res aliquas bonas malarum
nominibus ﬁgurari. Quod vero alium dicit esse in-
cestus et adulteriorum conscium, alium vero pudica:
castitatis et sanctimoniae dominum : illum diabolum
intelligat; Prophetarum autem Deum noverit non
minus castitatis et sanctimoniae dominum esse quam
Christum : quia Deus Apostolorum idem ipse et Pro-
phetarum, priorum illis tempore, sed ﬁde sociorum;
ipse est Deus iu utroque Testamento justi actus et
piarum orationum, ipse est in utroque auctor reli-
giosorum sacriﬁciorum.
59. Videte sane unde probare voluerit humanorum
corporum vitia , non ad Deum auctorem, sed potius
ad diabolum pertinere : quia Dominus ait in Evange-
lio, de muliere quam sanam fecit , quod eam satanas
alligaverat decem ct octo annos; propter quod erat
incurva , nec se erigere poterat (Luc. χιιι, 11-16) :
quasi satanas , cum habeat semper cupiditatem no-
cendi, nocere cuiquam possit, nisi ab Omnipotente
acceperit potestatem. Nam quid aliud , non solum in
libro Job, quem profecto iste non accipit, sed magis
in ipso Evangelio declaratum est, ubi spiritus im-
mundi nec in porcos irent, nisi hoc illis benignus
ipse Salvator petentibus, quos certe in abyssum pos-
set relegare, concederet (Matth. Vill, 51, 52) : rem
necessariam docere nos volens, ut scilicet noverimus
multo minus eos posse sua potestate nocere homini-
bus, qui nec pecoribus qualibuscumque potuerunt?
Hanc autem potestatem Deus bonus occulta nobis ju-
stitia dare potest, injuste non potest.
40. Deinde quod de Antichristi adventu et elatione
impia dixit Apostolus , vult iste ad hoc trahere , ut
ipsum intelligamus Pr0phetarum Deum: unde potius
convincitur illud Dei esse templum, ubi hominem
peccati, ﬁlium interitus, extollentem se super omnem
Deum, et super omne quod colitur, Apostolus sessu-
